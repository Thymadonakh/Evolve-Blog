---
title: 'ទម្លាប់ពេលព្រឹក ៤ យ៉ាងដែលអ្នកមិនគួរមើលរំលង'
date: 'June 10, 2022'
excerpt: 'ទម្លា់ប់ពេលព្រឹកពិតជាសំខាន់ខ្លាំងណាស់សម្រាប់មនុស្សម្នាក់ៗ ដើម្បីអោយយើងធ្វើកិច្ចការប្រសើរជាងមុន'
cover_image: '/images/posts/img02.jpg'
---
## ១. ធ្វើអ្វីដែលអ្នកចង់ធ្វើជាងគេ ហើយកុំធ្វើអ្វីដែលដទៃគិតថាអ្នកគួរតែធ្វើ

ពេលខ្លះយើងបានចំនាយពេលវេលាជាច្រើនទៅធ្វើអ្វីដែលអ្នកជុំវិញខ្លួន ក្រុមគ្រួសារ និងសង្គមគិតថាវាល្អសម្រាប់អ្នកដោយសារវារកលុយបានច្រើន បានដំណែងល្អ និងមានកេត្តរ៍ឈ្មោះក្នុងសង្គមជាដើម។ ប៉ុន្តែអ្នកគួរតែសួរខ្លួនឯងថា តើរបស់ទាំងនោះវាដើរស្របជាមួយគោលដៅជីវិតអ្នកដែរឬទេ? ប្រសិនបើឪពុកម្តាយរបស់អ្នក ចង់ឲ្យអ្នករៀនពេទ្យដោយសារតែវាជាមុខរបរដែលអ្នកអាចរកលុយបានច្រើននិង មានកេត្តរ៍ឈ្មោះល្អក្នុងសង្គម ប៉ុន្តែអ្នកស្រលាញ់់​​ខាងតន្រ្តី ដូច្នេះតើអ្វីដែលអ្នកជុំវិញខ្លួនរបស់អ្នកគិតថាវាល្អសម្រាប់អ្នក តើវាបានចាកបំពេញក្តីស្រមៃរបស់អ្នកដែរឬទេ? ដូច្នេះអ្នកគួរតែផ្តោតទៅលើអ្វីដែលអ្នកគិតថាសំខាន់ជាងគេសម្រាប់ជីវិតរបស់អ្នកដែលអ្នកចង់រស់នៅជាមួយវា។
## ២. ត្រូវមានចក្ខុវិស័យច្បាស់លាស់សម្រាប់ជីវិតរបស់អ្នក

សួរខ្លួនឯងថាចង់ក្លាយទៅជាអ្វី? ចង់ទៅដល់ទីកន្លែងណា? ចង់បានរបស់អ្វី? សរសេរវាទុកក្នុងកូនសៀវភៅរបស់អ្នកហើយដាក់ការជឿជាក់ថាអ្នកអាចធ្វើវាបាន បើទោះបីជាវាប្រាកដជាលំបាកជាងអ្វីដែលអ្នករំពឹងទុកក៏ដោយ។ នៅពេលដែលអ្នកចក្ខុវិស័យច្បាស់លាស់សម្រាប់ជីវិតរបស់អ្នកហើយនោះ អ្នកត្រូវតែផ្តោតធ្វើលើវារហូតទៅដល់កន្លែងដែលអ្នកចង់ទៅដល់នោះ។ សូមកុំបោះបង់ព្រោះវាជាអ្វីដែលយើងស្រលាញ់និងចង់បានជាងគេ។ 

## ៣. បង្កើតផែនការជាក់លាក់ដើម្បីសម្រេចគោលដៅរបស់អ្នក

មានគោលដៅនិងចក្ខុវិស័យមិនទាន់គ្រប់គ្រាន់ទ្បើយ អ្នកត្រូវមានផែនការជាក់លាក់ដើម្បីសម្រេចវា​។ សួរខ្លួនឯងថាដើម្បីសម្រេចគោលដៅនោះ តើអ្នកត្រូវធ្វើអ្វីខ្លះ? អ្នកត្រូវការរបស់អ្វីខ្លះ? អ្នកត្រូវរៀនអ្វីខ្លះបន្ថែមទៀត? ពេលដែលអ្នកមានផែនការជាក់លាក់ហើយ ចាប់ផ្តើមធ្វើវាភ្លាមៗ កុំបង្អង់យូរ។ វាប្រហែលជាចំនាយពេលយូរ ប៉ុន្តែបើអ្នកមិនសាក មិនចាប់ផ្តើម អ្នកនឹងមិនទៅដល់គោលដៅរបស់អ្នកទ្បើយ។ 
## ៤. ត្រូវតែជំនះលើឧបសគ្គទាំងទ្បាយ

ពេលដែលអ្នកចាប់ផ្តើមអនុវត្តផែនការដើម្បីទៅដល់គោលដៅជីវិតរបស់អ្នកនោះ ប្រាកដណាស់វាតែងតែជួបឧបសគ្គជាច្រើនដែលអ្នកមិនបានរំពឹងទុក។ យ៉ាងណាមិញអ្នកត្រូវតែជំនះលើឧបសគ្គទាំងនោះឲ្យបាន ព្រោះវាសំខាន់ខ្លាំងណាស់សម្រាប់ជីវិតរបស់អ្នកដើម្បីទៅដល់គោលដៅដែលអ្នកចង់បាន។ គ្មានការងារណាដែលគ្មានឧបសគ្គនោះទេ តែសំខាន់យើងមានចក្ខុវិស័យនិងគោលដៅជីវិតដែលយើងចង់សម្រេចវា ដូច្នេះឧបសគ្គទាំងនោះមិនអាចរារាំងយើងបានទេ។ 

## Reference:
https://www.lifehack.org/681509/how-to-find-the-purpose-of-life

